---
title: বাংলা পোস্ট
slug: Looking for interested researcher
author: এনায়েতুর রহীম
date: '2017-03-04'
---

একটা বিড়ালের একটা ইঁদুর খেতে ১ মিনিট লাগলে ১০০টা বিড়ালের ১০০টা ইঁদুর খেতে কয় মিনিট লাগবে? এরকম একটা প্রশ্ন অনেক আগে শুনেছিলাম। সব কন্ডিশন ঠিক থাকলে ১ মিনিটই লাগার কথা। সহজ উত্তর।

আমরা এই মুহূর্তে দুই জন রিসার্চার দুইটি ইন্ডিপেন্ডেন্ট প্রজেক্ট লিড করছি। ৩-৫ মাসের মধ্যে হয়তো ড্রাফট তৈরী হবে। আরো ৬ মাসের মধ্যে আশা করা যায় পাবলিশ হবে অথবা রিভিশন হবে।

অর্থাৎ এই রেইটে বছরে ২টি পাবলিকেশন করা যাবে।

এখন দুই জনের জায়গায় যদি আমরা ১০ জন ইন্ডিপেন্ডেন্ট রিসার্চার বসাতে পারি তাহলে বছরে কয়টা হাই ইমপ্যাক্ট পাবলিকেশন হবে?
এভাবে যদি আমরা ১০০জনের একটা টিম করতে পারি তাহলে বছরে কতগুলো হবে?

মনে রাখতে হবে পাবলিকেশন শুধু পাবলিকেশনের জন্যই নয়। ইমপ্যাক্ট গুরুত্বপূর্ণ। সেই ইমপ্যাক্ট শুধু ইমপ্যাক্ট ফ্যাক্টরের বড় নম্বর নয়, বাস্তব জীবনে ইমপ্যাক্ট করতে পারা তার চেয়েও অনেক বেশী গুরুত্বপূর্ণ। এসবের পুরোটা আমাদের হাতে নেই যদিও তবুও আমরা আমাদের পার্টটুকু করতে পারি।

তো এভাবে এগুতে গেলে আমাদের সেরকম প্লাটফর্ম লাগবে। সেটা তৈরী হয়েছে। আমাদের সাবজেক্টম্যাটার এক্সপার্ট প্যানেল তৈরী হয়েছে। আমাদের সাথে আছে মেডিক্যাল ডক্টর, কম্পিউটার সায়েন্টিস্ট, ডেটা সায়েন্টিস্ট, বায়োসায়েন্টিস্ট, স্ট্র্যাটেজিস্ট, ভিশনারি লিডার — আর কী দরকার?

আমরা আস্তে আস্তে এগুচ্ছি। আমাদের আরো জনবল দরকার।

কেমন জনবল?

কোলাবরেটিভ রিসার্চের জন্য অনেকগুলো প্যারামিটার টিউন করতে হয়। আস্থা (trustworthy), নির্ভরতা (dependable) এবং দক্ষতা (competent) — এই তিনটি গুনাবলী আমার কাছে গুরুত্বপূর্ণ। প্রথম দুটি থাকতেই হবে। শেষেরটি গড়েপিটে নেয়া যায় যদি আগ্রহ থাকে।

জানি অনেকেই আগ্রহী। তাদের সবাইকে ধন্যবাদ। আমরা সত্যিই আনন্দিত।

কিন্তু মনে রাখতে হবে প্রথম দুটি প্যারামিটার কতটা স্টেবল সেটা বুঝতে বছরখানেক সময় লাগে। ততদিনে তৃতীয় প্যারামিটারটিও ফাইন-টিউনড হয়।

যারা এতদিন ধরে লেগে থাকতে পারবেন সেরকম প্যাশনেট জনবল আমরা খুঁজছি।

আমরা এক জীবনেই সব করে যেতে চাইছি না। সেটা হয়তো সম্ভবও নয়। তবে প্রসেসটা দাঁড়া করাতে আমরা সত্যিই সি
রিয়াস।

#গবেষণা

স্থায়ী লিংক
